20 שנה לסמילנסקי
כן, עשרים! גם אנחנו בהלם

 מי היה מאמין שהילד ההוא עם הרמקול והחלום יגדל להיות הדבר הכי לוהט בקיץ?
(חוץ מאוגוסט עצמו כמובן... אוגוסט תמיד מנצח)
אז כן, סמילנסקי חוזר – גרסת ה־20
יותר חם, יותר מפתיע, יותר מהכל.
אנחנו לא פה בשביל לספר לכם מה יהיה
אנחנו פה כדי להגיד – תתכוננו להכל.
שלושה ערבים בלי חוקים, 
בלי גדרות, בלי (או עם) הצגות
רק אתם, העיר, והקסם הזה שאי אפשר לייצר בשום מקום אחר.​
אם הייתם – אתם כבר יודעים
אם לא הייתם – מה נסגר?
בואו לחגוג איתנו. מגיע לכם!

מוזיקה
טוב תקשיבו, הפעם באמת הגזמנו.
זה התחיל כעוד פגישה של "יאללה בואו נרים ליינאפ"
ונגמר בקרנבל בסדר גודל שלא היה כאן 20 שנה
באנו לשבור לכם את הלב מהריגוש ולחבר אותו מחדש דרך הרגליים
קבלו את שלושת הבמות הכי צבעוניות במזרח התיכון
במת סמילנסקי
מהחדרים של הלב דרך העצמות ועד קצות האצבעות.
האמנים הכי מרגשים ובועטים במוזיקה הישראלית יגיעו להעיף אתכם לחלל
מאביב גדג' דרך עטר מינר ועד שזמאט עם אירוח מפתיע

יש ניחושים?
הבמה המרימה
מה זה חלום?
חלום זה כשאתה קולט ש־נטע ו־מרגול נמצאות
באותה שורה בליינאפ של הפסטיבל,
(ולא צריך שמות משפחה כדי שכולם יבינו בדיוק על מי מדובר)
תוסיפו לזה את ימן בלוז שיפרקו את השטח, ליסט אמנים קופצני במיוחד
ועוד כמה שמות שעוד רגע כולם ינסו לשכנע אתכם שהם הכירו ראשונים.
באנו להרים

הבמה האדומה
זאת שתגרום לכם להסתכל אל האופק במבט מהורהר
ותעשה ללב שלכם להתפקע מאושר.
תומר ישעיהו ירגש אתכן, כהן יזיז אתכם,
שלל חצוצרות וסקסופונים יקחו אתכם לטריפ
ועוד איחוד מרגש ביותר של אחת הלהקות האגדיות שהיו פה

סוכריות וממתקים
—---------------------------------

פתיח
הפסטיבל הכי חם, ממוקסם, מפורסם וצבעוני חוזר להעיף לכם את הקיץ! 
אז הנה אנחנו אומרים לכם בפעם ה-19: 

הולך להיות סמילנסקי קיצוני.
ההופעות הכי שוות, ההפתעות הכי טובות, 
מוזיקה מהעתיד,  כניסה חינם בלי צמיד, 
משאלות שמתגשמות כמו מטבעות במזרקה, 
העיר העתיקה,
באר-שבע. 

מוזיקה
עיצמו עיניים, דמיינו את ההופעה 
הכי שווה שרציתם לראות השנה. 
עכשיו תציצו בתוכנייה ותגלו 
שהבאנו אותה לפסטיבל! 

אה ובואו עם היד על השאזם 
כי אתם הולכים להתאהב 
לפחות בשני אמנים חדשים שלא הכרתם
 ויכנסו לכם ישר לפלייליסט וללב!

במת סמילנסקי 
כל מה שחם במוזיקה הישראלית
כל מה שצונן במזרח התיכון 
הגעתם למקום הנכון. 
בואו להתרגש עם עלמה גוב,
לטפס עם הג׳ירפות, 
להיגנב עם האחים סוויסה 
ועוד מלאאא

הבמה המרימה
מה מה מה בבמה המרימה?
כל מה שמניע, מתניע, מנענע ומקפיץ.
הופעות/תופעות טבע כמו 
בום פם מארחים את מאור כהן,
שי צברי ושלומי סרנגה (!!!) 
והיד עוד נטויה

במת המחול
תנועה היא הדרך בה אנו מגיעים אל 
העולם , היא מלווה אותנו בכל רגע וצעד.
היא מאפשרת נחמה, אהבה,
כאב, כאוס, התבוננות והקשבה.
אנחנו מזמינים ומזמינות, אתכם ואתכן
לבוא ולתת לתנועה וליצירה 
של האמנים והאמניות מעוררי ההשראה
שיקחו חלק בפסטיבל השנה.
לאפשר את התחושות האלה ולצלול
לתוך העולמות השונים שיצרו.

רחוב
בואו לחוות את הקסם הייחודי וללכת בננות
בין האטרקציות, הדוכנים, מופעי הרחוב 
והשגעת הכללית שמשתלטת על
רחובות העיר העתיקה כל שנה בקיץ. 

הצבעים, האורות,
קשתות המבנים העתיקים, 
תהלוכות הרחוב, מופעי הילדים, 
דוכני עבודת היד…

נו, אתם יודעים
לא סתם קוראים לזה פסטיבל. 

במת הילדים
בסמילנסקי לא תצטרכו בייביסיטר
כי אף אחד לא נשאר בבית!
אז בואו מוקדם כי יש כל-כך הרבה 
בשביל הקטנים:
הצגות, מופעי רחוב, קרקס, להטוטים, 
שירי ילדים ומה לא. 
כל יום החל מ-18:30 הכיף מתחיל. 

אוכל ואלכוהול
רעבים? או סתם רוצים איזה נשנוש?
איך נשמע לכם בריוש אסאדו מפורק
לצד קוקטייל קר ומהפנט?

כל מה שתרצו לאכול או לשתות 
זמין לכם במתחם האוכל המוגזם שלנו - 
בשרי, חלבי, טבעוני, איטלקי, יווני,
עוד מדינות, נשנושים ודרינקים. 

לא שבעתם?
אז יהיו גם דוכני פופ-אפ של הביוקר
(גולדה, קמפאי, קו-תאי, הספרייה ועוד…)

אפטר-פארטי
המסורת החדשה של פסטיבל סמילנסקי
ממשיכה גם השנה ומעלה הילוך. 

אפטר-פארטי משוגע אל תוך הלילה
כדי שיהיה איך לפרוק את כל הטוב הזה
כמו שצריך. 

יעלו ויבואו לתת בראש 
POWER SOURCE
AUDIO JUNKIES
ELECTRO FUSION
Ben & Roee & Amir

22.8 | החל מ22:00 ועד שתיגמרו
פסאז' אוניקו | רח' הרצל 72


חג סמילנסקי שמח!

—---------------------------------------------------------------------------------------------

לכל פסטיבל יש אחרי פסטיבל - מה שנקרא אפטר 
נסיכות ונסיכים של שמחה ואהבה, אנחנו מזמינים אתכםן להמריא יחד איתנו מעל העיר, לרקוד עם הכוכבים ולחבק את הירח באפטר סופר מרגש-צבעוני-שמח, עם מסר חשוב: את הריקוד הזה אי אפשר להפסיק! 
הרמנו אירוע עם ליינאפ מהחלומות, בלוקיישן מהאגדות 
יעלו להרקיד ולהרעיד את הפסאז׳:


לא, זה לא פוסט סיכום.
יהיה עוד פוסט עם עוד הרבההההה יותר תמונות וקרדיטים, אבל לפני כן - כמה מילים מהלב.
איך עושים פסטיבל בזמן מלחמה?
האמת, לא ידענו אם זה קורה ואיך, אבל מסורת לא שוברים.
גייסנו את כל האנרגיות שנשארו לנו במאגרים, וניגשנו למלאכת הקמת הפסטיבל בהמון רגישות ומחשבה. קיווינו שיהיה בסדר.
בפועל היה הרבה יותר מבסדר - לא תיארנו לעצמנו שעשרות אלפי א.נשים יוכיחו לנו כמה חשוב דווקא בזמן כזה לייצר חוויה אסקפיסטית, ויגדשו את מתחם הפסטיבל מידי יום (עוד לפני שבכלל פתחנו שערים), ירקדו, יצחקו, ישירו ויהנו במרחב הקסום הזה.
מגיע לכםן! אתםן הקהל הכי טוב שיש  
תודה לכל אחת ואחד מכםן שהגיעו להטעין ולהטען באנרגיות טובות שכל כך נחוצות בימים אלה, לרפא קצת-קצת את הלב ובעיקר לתת לנו דרייב לא להפסיק ליצור 

זוהי קריאה אחרונה בהחלט לכל מי שלא המריא איתנו עדיין!
אחרי אתמול נראה לנו שהבנתם שהשנה גם השמיים הם לא הגבול מבחינתנו, ואתם הכיייי יפים כשאתם שמחים 
פותחים את שערי הפסטיבל בפעם האחרונה לשנה זו היום ב-18:30
וזה הולך להיות חתיכת אירוע כי הליינאפ פסיכי והאפטר… אחחח איזה אפטר הכנו לכם… תכינו את הרגליים!!!

כן.
כן?
כן, כן, כן!
על מה אנחנו עונים לכם? על מה שאתם שואלים אותנו כבר חודשים ארוכים והאמת שגם אנחנו שאלנו את עצמנו בערך מיליון פעם - "פסטיבל סמילנסקי..... יקרה השנה?.."
וואלק, בכנות, עד לא מזמן לא ידענו איך לענות על זה.
אבל אז חשבנו עליכם רוקדים בטירוף וחייכנו.. והבנו - אלוהים אדירים, אם יש משהו אחד שיכול להחזיק את כל האנשים פה ביחד זו המוזיקה ברחובות כשהקיץ מוגזם ואתם שלולית אחת גדולה, מיוזעת ומאושרת.
אז שניה לפני שאתם פותחים יומנים ונועלים את התאריכים - קבלו את הדיזיין המטורף של פסטיבל סמילנסקי 2024, מאת מעצבת העל Tal Fogel Taloosh Studio שמצליחה לשמוט לנו את הלסת בכל פעם מחדש!
גם השנה אנחנו תופרים לכם ליינאפ צבעוני ומפתיע עם אמנים שישדרו בכל התדרים בשלושה ימים בהם אנחנו ואתםן ננסה לרגע להודות יחד על הקיים וליהנות ממנו.
תרשמו, תרשמו:
פסטיבל סמילנסקי 2024  - 20, 21, 22 באוגוסט
העיר העתיקה באר-שבע, הכניסה חופשית.
בוא רק נגיד ששיאים ישברו,
ואנחנו לא מדברים על הטמפרטורה 

התעוררנו הבוקר עם עקצוצים לא מוסברים, פרפרים בבטן ודפיקות לב מואצות, בהתחלה חשבנו שזה בגלל ההודעה שקיבלנו אתמול בערב על עוד סגירה משובחת לליין אפ, אבל אז שמנו לב לתאריך -
עוד חודש בול!!!
מתרגשים ברמות של:
"אההההה מצאתי כרטיס בגולדן רינג להופעה של ברונו" 
"אוי מיי גאד שלג בבאר שבע! אה לא זה ברד..." 
"השם ישמור! צנזורה מתאחדים!!!" 
בקיצור הבנתם, עכשיו תמשיכו אתם. היידה ספירה לאחור 


הרבה אנשים שואלים: מה זה בעצם פסטיבל סמילנסקי? מה הדיבור שם?
אז ננסה להסביר:
קחו את המג׳יק של ארץ עוץ, חברו אותו עם השגעת של הכובען המטורף (דודו, מזל טוב כפרה עליך!) והארנב הממהר (לבל המלך) מאליס בארץ הפלאות, פזרו בנדיבות אבקת פיות של טינקרבל  ונגיעות צ'ילי חריף טרי (לא היבש הזה ששמים על הפיצה), וזה בגדול הסיפור - יצירה לא קונבנציונלית, של אנשים לא קונבנציונליים עם די.אן. איי נדיר, שרקחו טריפ משוגע שלגמרי מטשטש את הגבול בין דימיון למציאות. חגיגה צבעונית ומשכרת של אמנות חתרנית מקורית, חדשנית ובועטת שתשנה את כל מה שחשבתם שאתם יודעים על תרבות דרומית.
מה שהתחיל לפני 18 שנה (כן, כן הפסטיבל חוגג חוקיות ), במגבר גיטרה וכמה ג׳ימג׳ומים של ותיקי הסצנה, הפך לפסטיבל של שלושה ימים ששובר את הרחוב!
אחרי שסגרנו את הפינה, קבלו פוטו דאמפ של 18 שנה ושרשרו לנו ברכות בתגובה 


