פסטיבל סמילנסקי הקרוב (2025) יפתח בכל יום בשעה 19:30 ויסתיים ב23:00. ביום האחרון של הפסטיבל - יום חמישי - הפסטיבל ימשיך לתוך הלילה במסיבת האפטר של הפסטיבל בפסאז' אוניקו
ימי הפסטיבל - שלישי 26.8, רביעי 27.8 חמישי 28.8
הפסטיבל כולו בכניסה חופשית כולל מסיבת האפטר

בפסטיבל מספר מתחמים:
מתחמי הופעות:
במת סמילנסקי - הופעות מוזיקה:
מהחדרים של הלב דרך העצמות ועד קצות האצבעות.
האמנים הכי מרגשים ובועטים במוזיקה הישראלית
יגיעו להעיף אתכם לחלל
מאביב גדג' דרך עטר מינר ועד שאזאמאט עם אירוח מפתיע

הבמה המרימה - מוזיקה:
מה זה חלום?
חלום זה כשאתה קולט ש־נטע ו־מרגול
נמצאות באותה שורה בליינאפ של הפסטיבל
(ולא צריך שמות משפחה כדי שכולם יבינו בדיוק על מי מדובר)
תוסיפו לזה את ימן בלוז שיפרקו את השטח, ליסט אמנים קופצני במיוחד
ועוד כמה שמות שעוד רגע כולם ינסו לשכנע אתכם שהם הכירו ראשונים.

הבמה האדומה - מוזיקה (ועוד הפתעות):
זאת שתגרום לכם להסתכל אל האופק במבט מהורהר
ותעשה ללב שלכם להתפקע מאושר.
תומר ישעיהו ירגש אתכן,
כהן יזיז אתכם,
שלל חצוצרות וסקסופונים יקחו אתכם לטריפ
ועוד איחוד מרגש ביותר של אחת הלהקות האגדיות שהיו פה

במת המחול:
את במת המחול לא מפספסים.
זוהי אמנות חמקמקה של הרגע
מקהלה של צורות שנולדות ונמוגות
תמיד כאן אך לעולם לא לנצח.
עם ליינאפ בלתי צפוי ,נועז וסוחף יצרנו רחבה מרדנית וחושנית.
יגיעו אלינו מיטב היוצרים 
נעה דר, שקד מוכיח, גיל קרר רותם גרינברג ועוד מוחות וגופים מוכשרים
אבל זה לא הכל!
בלי שתשימו לב הבמה תהפוך לרחבה 
HARD CLIMAX בניצוחה של  DJ SUE ME - חבורת רקדנים פנומנלית
ישחזרו את סצנת הריקוד האייקונית
מתוך הסרט ״קליימקס״ מאת גספר נואה
מפנטזיה קולנועית לאגדה עירונית  
תשאירו בבית את הפאסון
ובואו לראות איך עושים את זה נכון

breaking point - מתחם ברייקדאנס:
באמצע הרחוב הראשי של הפסטיבל
בין ים הדוכנים,
נמצאת הזירה שהכי מחוברת
לקרקע של סמילנסקי.
אם אתם יודעים על מה מדברים כשאומרים
Footwork, Power moves וCall-outs
אז אתם כבר מבינים
אם לא, תצטרכו לבוא ולראות בעצמכם

מתחמים נוספים:

מסיבת אפטר סמילנסקי:
ביום חמישי הפסטיבל לא נגמר ב23:00. ממשיכים לתוך הלילה עם מסיבת אפטר מטורפת.
ליינאפ - Ella Gotman | Dan Label | Ppl On Hold | BenTu | Biolight AKA Toxica
אנחנו לא מגלים לכם את סדר העליה


מתחם מזון ואלכוהול:
רעבים? או סתם רוצים איזה נשנוש?
איך נשמע לכם בריוש אסאדו מפורק לצד קוקטייל קר ומהפנט?
כל מה שתרצו לאכול או לשתות יחכה לכם במתחם האוכל המוגזם שלנו - 
בשרי, חלבי, טבעוני, איטלקי, יווני, עוד מדינות, נשנושים ודרינקים. 
לא שבעתם? אז יהיו גם דוכני פופ-אפ של הביוקר
ריבאר, גולדה, נוטלה ועוד מללאאא הפתעות טעימות

מתחם פופאפ פארק קרסו למדע:
מתחם פעילות לילדים
פארק קרסו למדע מפעיל פופאפ בתוך הפסטיבל עם פעילויות מדעיות בנושא חלל

מתחם שדרת הדוכנים:
לאורך רחוב סמילנסקי דוכני אמנות, וינטג', עבודת יד, תקליטים ועוד

פסטיבל סמילנסקי 2025
26-28 אוגוסט 2025 | העיר העתיקה באר שבע
הכניסה חופשית!
הפסטיבל מופק ע״י אגף האירועים של חברת כיוונים ועיריית באר שבע
פרטים נוספים:
אתר הפסטיבל: https://www.bouras.co.il/smilansky
פייסבוק: https://www.facebook.com/SmilanskyFest/
אינסטגרם: https://www.instagram.com/smilanskyfest/
טיקטוק: https://www.tiktok.com/@smilanskyfestb7

רשימה מלאה של האמנים שיופיעו בסמילנסקי 2025:
אביב גדג' | עטר מיינר | נטע ברזילי | מרגול
שאזאמאט .FT ילד  | Yemen Blues | תומר ישעיהו | כהן
HARD CLIMAX
בלובנד - מופע איחוד | בלולו | יוגב גלוסמן
מטאטא השמד | אברהם לגסה | סולג'יי
שירה וייסלר | אמיר ישראל | דוד לב ארי |  YISHAY TRUE | Kvisa | Aziz Léon
גוזל | זיו שביט | ארז פרביאש | איירו | להקת כפיים | Moses Brass Bend | Brasstet
תיאטרון הקומץ | SUE ME | נעמי כץ | מיקה קופפר | אווה אסיאלוב | עירד אבני
רותם גרינברג | שירה מרקוביץ | ורוניקה בצ'לדין | גיל קרר | ביאטריס לאריבה
שקד ורנר | גל זוסמונוביץ | יערה לוי | נועם פרוכטלנדר כספי | ליהי אנקונינא | גיא עדי
אלינור גולדברג | שקד מוכיח | רון דורפמן | נעה דר | מאיה שוורץ | סמיילז | KUSH
Ella Gotman | Dan Label | Ppl On Hold | BenTu | Biolight AKA Toxica 
SCARLET | SPLINTER | AGA | Pumba
צמרות של אנשים | בחזרה לשכונה של סבא | סיפורים מתוך השקט

מידע על פסטיבל סמילנסקי 2025:
פסטיבל סמילנסקי חוגג 20 עם נטע ברזילי, אביב גדג', מרגול ועטר מינר!
26–28 באוגוסט 2025 | הכניסה חופשית | העיר העתיקה באר שבע
פסטיבל סמילנסקי, מהאירועים התרבותיים הוותיקים והאהובים בישראל, חוגג השנה שני עשורים של אמנות ויצירה – עם ליינאפ עשיר, אווירה מחשמלת ורוח חופשית שממשיכה לפעום בלב 
העיר העתיקה של באר שבע.

צילום: מעין קאופמן (טדי נגוסה - פסטיבל סמילנסקי 2022)
הפסטיבל יארח השנה עשרות הופעות חיות, תקלוטים, מחול, אמנות רחוב, שוק יוצרים, מתחמי אוכל ואלכוהול, ותכנים לכל גיל – ב־9 מתחמים פעילים שייפרסו לאורך רחוב סמילנסקי ובמרחבי העיר העתיקה של באר שבע.
נטע ברזילי | מרגול | עטר מינר | אביב גדג' | ימאן בלוז | שאזאמאט מארחים את ילד | תומר ישעיהו כהן | יוגב גלוסמן | בלולו | אברהם לגסה | מטאטא השמד | בלובנד (מופע איחוד)
ועוד עשרות יוצרים ואמנים מהשוליים ומהמרכז של התרבות הישראלית.
הפסטיבל יתקיים במשך שלושה ערבים, בין ה־26 ל־28 באוגוסט, בשעות 19:30–23:00, לאורך שדרת רחוב סמילנסקי וברחובות העיר העתיקה בבאר שבע. בערב הנעילה (חמישי, 28.8), הפסטיבל יימשך לתוך הלילה עם מסיבת אפטר מיוחדת ב"פסאז' אוניקו" בשיתוף עם מכללת BPM.
~~~
פסטיבל סמילנסקי נולד בשנת 2006 כיוזמה עצמאית, חתרנית, מקומית – של קבוצת יוצרים, אמנים ותושבים שאהבו את הרחוב ורצו להפוך אותו לבמה. עם השנים, הפסטיבל התמסד מבלי לאבד את הנשמה – והפך לסמל של באר שבע המתחדשת, מרחב של תרבות חיה שמחברת בין קצוות – בין שוליים למיינסטרים, בין אמנות גבוהה לרחוב, בין צעירים למבוגרים.
סמילנסקי זה גם לילדים
לצד הליינאפ המוזיקלי והאווירה הבועטת שמאפיינת את פסטיבל סמילנסקי – גם השנה הפסטיבל מציע תכנים ייחודיים לכל המשפחה: מופעי קרקס ולהטוטנים ברחוב, הצגות ילדים מקוריות, הופעות מוזיקליות עם שירי ילדות שכולנו אוהבים, וגם מתחם פעילות מדעי-חוויתי שייפתח במיוחד לפסטיבל בשיתוף עם פארק קרסו למדע – "מתחם מהחלל" שיכלול סדנאות אינטראקטיביות ופעילויות בנושא החלל והכוכבים.
במת המחול

צילום: מעין קאופמן | (פסטיבל סמילנסקי 2023 במת המחול)
השנה בבמת המחול של הפסטיבל ייקחו חלק יוצרים ויוצרות מהחוד החי של סצנת המחול העצמאית בישראל, בעבודות שמבקשות לחרוג מהצורה ומהשפה — ולפגוש את הקהל בגוף ראשון. יצירות אישיות, רגשיות, לעיתים שבריריות ולעיתים בעוצמה גולמית, נעות על הקו שבין תיעוד פיוטי לתנועה כאמצעי הישרדות.

הבמה תגיע לשיאה עם HARD CLIMAX – פרויקט מקורי שנוצר במיוחד לרגל חגיגות ה־20 לפסטיבל: שחזור נועז, פיזי וסוחף של סצנת המסיבה האיקונית מתוך הסרט Climax של גספר נואה. היצירה תבוצע בניצוחה של די ג'יי SUE ME על ידי אנסמבל רקדנים ורקדניות מתחומים וסגנונות מגוונים – ממחול עכשווי ועד ווגינג ופרפורמנס.

בין היוצרים שיציגו השנה בבמת המחול: נעה דר, שקד מוכיח, גיל קרר, רותם גרינברג ביאטריס לאריבה ועוד.
למעלה מ־50 מופעים חיים בתשעה מתחמים פעילים ופסטיבל אחד שלא מפסיק להתחדש – סמילנסקי 2025 הוא חגיגת תרבות ישראלית צבעונית, פתוחה, נגישה ובלתי מתפשרת.



היסטוריה של הפסטיבל:
פסטיבל סמילנסקי הוא פסטיבל דרומי לתרבות ואמנות שנתי המתקיים ברחובות העיר העתיקה של באר-שבע. הפסטיבל התקיים לראשונה בשנת 2006 כיוזמה עצמאית מחתרתית של קבוצת אמנים ויזמי תרבות אשר רצו לייצר מציאות תרבותית חדשה בדרום על ידי מתן חשיפה ומקום להצגת יצירות אמנות ותרבות מקוריות עצמאיות בפינות רחוב סמילנסקי הוותיק בעיר העתיקה בבאר שבע.
במרוצת השנים, הפסטיבל אומץ על ידי עיריית באר-שבע ואגף האירועים של חברת כיוונים - החברה לתרבות ופנאי של העיר.
מאז הפסטיבל מתקיים ברצף בכל שנה בחודשי הקיץ, כאשר הוא הפך לסמל לאלטרנטיבה תרבותית איכותית של העיר באר-שבע ושל העיר העתיקה בפרט.
משנתו הראשונה ועד השנה הנוכחית, הפסטיבל תמיד היה אירוע תרבותי רב-תחומי המתקיים באזור העיר העתיקה של באר-שבע. הפסטיבל שילב לאורך כל שנותיו הופעות מוזיקה לצד הופעות מחול, תיאטרון, תוכני ילדים ומופעי רחוב.
השנים הראשונות
פסטיבל סמילנסקי הראשון התקיים בשנת 2006 וכלל אירועי מוזיקה, תיאטרון, קולנוע ואמנות, ובתוך בתי הקפה והבתים (בעיקר) ברחוב סמילנסקי, כיוזמה עצמאית-חתרנית של קבוצת שבא - לתרבות באר-שבעית חדשה (אורן עמית, בתי רוטנשטרייך, שירה חן צחור, אילנה קוריאל, דויד פרץ, שגית בכר ותומר ירון).
קבוצה זו הייתה מורכבת מאמנים, עיתונאים ויזמים מקומיים, שרצו לייצר מציאות תרבותית חדשה בבאר שבע על ידי מתן חשיפה ליצירה מקורית - מקומית.
אמנים שהופיעו בפסטיבל סמילנסקי ב2022:
להקת שפתיים, פלד, טדי נגוסה, עדן דרסו, קורל ביסמוט, MALOX,TAPASH, נומקה,Pulkes, קובארי, Side, חנוך טיאר, איתי בלטר, צליל דיין, נדב דלומי, MONOLYT, יפעת ישראל, אור מרציאנו, אורן כץ מארח את קולורידס, אביגיל כוכבי, גלעד ירושלמי, שרון פרידמן, בשמת נוסן, הילה כהן, רוני חדש, רביד אברבנל, אורי שפיר, עירד בן גל, תמר לרנר, אנדראה קוסטנזו מרטיני,איתי אקסלרד Unstoppabullz, נגב ברייקרס, B-family, דן אודיז קולג', רועי קורקין, קונטרפונקט, רון חיון, פרידום, אליעד פרץ ולהקה, אירו, Klller Gozlllan, ארז פרביאש, חג'בי, דריה טרסוב, DeDiz Brass Band ,Fanfara

אמנים שהופיעו בסמילנסקי ב2024:
ג'ירפות    עלמה גוב    בום פם מארחים את מאור כהן
שלומי סרנגה    האחים סוויסה    שי צברי שיבוש פריק שואו 
שי טרא ליטמן    Dima xr    פייק אביב    מאור   נועה 2000    Mayor
אזולאי/נמט - אורטגה - נועם צוריאלי - מרול - אליעד פרץ מארח את שירה זלוף
מיה כהן - אבי ווקנין - פלא רקורדז מציגים שיר גבאי ☆ פ.פ.פ ☆ שירו - Tempo True

B7C - רועי קורקין ולהקה - יהל!ש - יאנג בוטה והילל גוטמן - אגם ג׳רמי ולהקה - איתי
Brasstet - Brüich und Shrüich - Portman T - Dr Jazz - יעל דוד - אלכס פולק
ניר מהלמן והדר לוטן - עידו אולניק - ללאל פילוריה - חן אגרון - שרון פרידמן 
עלמה קברט שמש - רותם וינר צ׳ייקובסקי  - יעל זיתוני - שחר חנין - תמיר גולן
איתי מאיר - עדי שוורץ - בר פיילנבלט - דנה מרכוס - רוני חדש  - גון בירן
הקולג׳ להיפ הופ של דן אודיז - STUDIO BA בניהולו של בני אברהם - DJ YUVAL RAFIAH
DJ Splinter - Dj Scarlet - BreakFest_Breakdance_battles - Audio Junkies - Electro Fusion
מרק עוף - בצוותא - קרוואן - קסמים בשחקנים - לחיות בהרמוניה - קברט קרקס נשי

אמנים שהופיעו בסמילנסקי 2023:
אלון עדר ולהקה|Riff Cohen|השמחות|Izabo
אורי שוחט מארח: כהן/מיכאל סוויסה/סימה נון/רועי כפרי/טהר
הזאבות | צנזורה | גיאגיא ואיילו | THE DODIES
רון עשהאל x באבל ראפ טראפ | ג'ני פנקין | רוקרפוקטס
אור מרציאנו | מעבר לכביש שש | שיבוש + להקה | איתן פישר | שימי ביטון
רדיו צדף &  Jakob | שרון הטשואל & azly | חנוך טיאר & דודו סדרס | מקהלת גיא בן-הינום 
איתי גזית | בר אתמרי | יעל בן עזר | תמיר גולן | עידן שרעבי | גיל קרר | נעמה קציר
יעל גל דוניץ | תומר מוראד | יוני סימון | אביתר עומסי | דפי אלטבב | גריגורי לב | אופיר קונש
דנה נעים חפוטה | איליה מצגר | יובל מוזס אורבך | הדר מנצור | לירן מיכאלי | אור סעדי
אבשלום לטוכה | שקד מוכיח ואנסמבל IDance | ליסה מקלוגלן | לאה בסודו גרק
היגיון חולה | גא!רי | מאיה אביגדור | יהלוש | נענע מארחת את ים אמיתי | Ded-C
חג'בי | The Neighbor's Garden | Lemongotthejuice | טרו סיסטם | b7c
Portman T | | Dan odiz college | BA Studio | נגב ברייקרס | B-Family
OffbiT Collective | | תזמורת כלי הנשיפה ב"ש ע"ש ניסים אלשיך | הקוף הזועף
שירים לעמליה | לחיות בהרמוניה | לילה במוזיאון | רומיאו הכבאי המדליק | ספיקלס
DJ kush | Dj AGA |  Ran the DJ | Dj Yuval Rafiah | סיסו התקליטן | Dj Shai Sorek
Dj DOR DANINO | DJ PILO | DJ DAN LABEL


אמנים שהופיעו ב2021:
מעבר לכביש, ראודור, דויד פרץ, דודיז, הוטבוקס ופינקי, זוהרים, לירון עמרם, סנסן, ולהקת ג'אמאיה יוגב גלוסמן

אמנים שהופיעו בפסטיבל סמילנסקי 2019:
גיא ויהל |שיר לוי |תומר ישעיהו |ג'מבו ג'יי | רבע לאפריקה | ג'וזף יוסי שטרית |לירון עמרם והפנתרים |נדב אזולאי גיא ויהל |שיר לוי |תומר ישעיהו |צעירי באר שבע | יניב בוזגלו |נדב דלומי | יוני אביטן| הילה רוח | איתי פומקין | מאור גיגלבה | ניר מהלמן | ליעד |מעבר לכביש 6 | גומבר

אמנים שהופיעו בפסטיבל סמילנסקי 2018:
יפעת ישראל, תומר פישר, נדב אזולאי, יולנטה, אלון עדר, פלייגראונד, מוניקה סקס, דנה ברגר ולהקתה, איתי פרל, אלון עדר, נדב דלומי






